# Identity Number

## เลขประจำตัวประชาชน 13 หลัก

เลขประจำตัวประชาชน 13 หลัก แบ่งออกเป็น 5 ส่วน

`X XXXX XXXXX XX X`

### ส่วนที่ 1

หมายเลขประจำตัวประชาชน 1 หลัก (X) ประเภทของบุคคล

* หลักที่ 1 : ประเภทของบุคคล
  - **[เลข 0 : แสดงว่าเป็นการจดทะเบียนที่อยู่ความรับชอบของกรมพัฒนาธุรกิจการค้า](#เลขทะเบียนนิติบุคคล-13-หลัก)**
  - **เลข 1 : บุคคลที่เกิดและมีสัญชาติไทย และได้แจ้งเกิดภายในกำหนดเวลา** หมายความว่า

  	เด็กคนใคก็ตามที่เกิดตั้งแต่วันที่ 1 มกราคม 2544 เป็นต้นไป จะต้องมีเลขประจำตัวประชาชนตั้งแต่แรกเกิด
    โดยพ่อแม่ผู้ปกครองไปแจ้งเกิดที่อำเภอหรือสำนักทะเบียนในเขตที่อยู่ จะต้องแจ้งเกิดภายใน 15 วัน นับตั้งแต่วันเกิด
    เด็กคนนั้นก็ถือเป็นบุคคลประเภท 1 และจะมีเลขประจำตัวขึ้นด้วยเลข 1

  - **เลข 2 : บุคคลที่เกิดและมีสัญชาติไทย แต่ไม่ได้แจ้งเกิดภายในกำหนดเวลา** หมายความว่า

	เด็กคนใดก็ตามที่เกิดตั้งแต่วันที่ 1 มกราคม 2544 เป็นต้นไป
	แล้วบังเอิญว่าพ่อแม่ผู้ปกครองลืมหรือติดธุระ ทำให้ไม่สามารถไปแจ้งเกิดที่อำเภอหรือเขตภายใน 15 นับตั้งแต่วันเกิด
	เมื่อไปแจ้งภายหลัง เด็กคนนั้นก็จะกลายเป็นบุคคลประเภท 2

  - **เลข 3 : คนไทยและคนต่างด้าว ที่มีใบสำคัญประจำตันคนต่างด้าว และมีชื่ออยู่ในทะเบียนบ้าน**

    ก่อนวันที่ 31 พฤษภาคม 2527 หมายความว่า บุคคลใดก็ตาม ไม่ว่าจะเป็นคนไทยหรือคนต่างด้าว
    มีใบสำคัญประจำตัวคนต่างด้าว และมีชื่ออยู่ในทะเบียนบ้าน ณ ที่ใดที่หนึ่งในประเทศไทย
    มาตั้งแต่ก่อนวันที่ 31 พฤษภาคม 2527 คนนั้นถือว่าเป็นบุคคลประเภท 3

  - **เลข 4 : คนไทยและคนต่างด้าว ที่มีใบสำคัญประจำตัวคนต่างด้าว แต่แจ้งย้ายเข้าโดยยังไม่มีเลขประจำตัวประชาชน**

	สมัยเริ่มแรก หมายความว่า คนไทยหรือคนต่างด้าว ที่มีใบสำคัญคนต่างด้าว
	ที่อาจจะเป็นบุคคลประเภท 3 คือมีชื่ออยู่ในทะเบียนบ้านเดิมอยู่แล้ว แต่ยังไม่ทันได้เลขประจำตัวก็ขอย้ายบ้านไปเขตหรืออำเภออื่น
    ก่อนช่วงวันที่ 31 พฤษภาคม 2527 ก็จะเป็นบุคคลประเภท 4 ทันที เช่น
	สมศรีมีชื่ออยู่ในสำนักทะเบียนเขตคลองสาน มาตั้งแต่ พ.ศ. 2501 ต่อมาในเดือนกุมภาพันธ์ 2527 สมศรีก็ขอย้ายบ้านไปเขตดุสิต
    โดยที่สมศรียังไม่ทันได้เลขประจำตัวจากเขตคลองสาน พอจ้งย้ายเข้าเขตดุสิต สมศรีก็จะกลายเป็นบุคคลประเภท 4 มีเลขประจำตัวขึ้นต้นด้วย 4
    กลายเป็น 4 1001 0145 29 9 ทันที แต่ถ้าสสมศรีย้ายจากเขตคลองสานเดิม ไปเขตดุสิต หลังวันที่ 31 พฤษภาคม 2527
	สมศรีก็ยังเป็นบุคคลประเภท 3 อยู่ เพราะถือว่าจะได้เลขประจำตัวจากเขตคลองสานแล้ว
	จะย้ายอย่างไรก็ไม่เปลี่ยนแปลง

	การกำหนดให้บุคคลเริ่มมีเลขประจำตัว 13 หลักในทะเบียนบ้านหรือบัตรประชาชน
    โดยเริ่มตั้งแต่วันที่ 1 มกาคม 2527 เป็นต้นไป จนถึงวันที่ 31 พฤษภาคม 2527 อันเป็นวันสุดท้าย
    ของการดำเนินการให้ประชาชน ทีไม่มีเลขประจำตัวในบัตรหรือทะเบียนบ้าน ได้มีเลขประจำตัวจนครบแล้วนั้น
    เพราะก่อนหน้านี้ประเทศไทยยังไม่เคยมีการกำหนดเลขประจำตัวดังกล่าวมาก่อนเลย ดังนั้น
    ช่วงที่ว่าจึงเป็นระยะเวลาจัดระบบให้เข้าที่เข้าทาง เพราะหลังจากวันที่ 31 พฤษภาคม 2527 แล้ว
	ทุกคนจะต้องมีเลขประจำตัวเพื่อสำแดงตนว่า เป็นบุคคลประเภทใด โดยดูตามเงื่อนไขในแต่ละกรณี ซึ่งมีอีก 4 ประเภท คือ ประเภทที่ 5-8

  - **เลข 5 : คนไทยที่ได้รับอนุมัติให้เพิ่มทชื่อ เข้าไปในทะเบียนในกรณีตกสำรวจ หรือกรณีอื่นๆ**

	สมศรีมีชื่ออยู่ในทะเบียนบ้านเขตดุสิตอยู่แล้ว แตบังเอิญว่าตอนที่มีการสำรวจรายชื่อผู้อยู่ในบ้าน
    เกิดความผิดพลาดทางเทคนิคทำให้ชื่อของสมศรีหายไปจากทะเบียนบ้าน เมื่อไปแจ้งเจ้าหน้าที่และตรวจสอบแล้วว่าตกสำรวจจริง
	หรือจะเป็นเพราะกรณีอื่นใดก็ตาม เจ้าหน้าที่ก็จะเพิ่มชื่อให้
	แต่สมศรีก็จะมีหมายเลขในทะเบียนบ้านเป็นบุคคลประเภท 5 และบัตรประชาชนจะขึ้นต้นด้วยเลข 5 ทันที
    คือ กลยเป็น 5 1001 01245 29 9

  - **เลข 6 : ผู้เข้าเมือง ทั้งโดยชอบ และโดยไม่ชอบ ด้วยกฏหมาย แต่อยู่ในลักษณะชั่วคราว**

	คนที่มาอาศัยอยู่ในประเทศไทย แต่ยังไม่ได้สัญชาติไทย
	เพราะทางการยังไม่รับรองทางกฎหมาย เช่น ชนกลุ่มน้อยตามชายแดน หรือชาวเขา
	กลุ่มนี้ถือว่าเป็นผู้เข้าเมืองโดยไม่ชอบด้วยกฎหมาย ส่วนบุคคลที่เข้าเมืองโดยชอบด้วยกฎหมายแต่อยู่ชั่วคราว
    เช่น นักท่องเที่ยวหรือชาวต่างชาติที่เดินทางเข้าประเทศไทย แม้บางคนจะถือพาสปอร์ตประเทศของตน
    แต่อาจจะมีสามีหรือภริยาคนไทย จึงไปขอทำทะเบียนประวัติ
    เพื่อให้มีชื่ออยู่ในทะเบียนบ้านสามีหรือภริยา คนทั้งสองแบบที่ว่า ถือว่าเป็นบุคคลประเภท 6

  - **เลข 7 : บุตรของบุคคลประเภทที่ 6 ซึ่งเกิดในประเทศไทย**

	คนกลุ่มนี้ในทะเบียนประวัติจะมีเลขประจำตัวขึ้นต้นด้วยเลข 7 เช่น 7 1012 2345 133

  - **เลข 8 : คนต่างด้าวที่เข้าเมืองโดยถูกต้องตามกฏหมาย และได้รับการแปลงสัญชาติเป็นสัญชาติไทยแล้ว**

	ตั้งแต่หลังวันที่ 31 พฤภาคม 2527 เป็นต้นไปจนปัจจุบัน คนกลุ่มนี้เลขในทะเบียนประวัติจะขึ้นด้วยเลข 8

คนทั้ง 8 ประเภทนี้ จะมีเพียงเลข 3, 4 และ 5 เท่านั้น ที่จะมีบัตรประชาชนได้เลย
ส่วนเลข 1 และ 2 จะมีบัตรประชาชนได้ ก็ต่อเมื่อมีอายุถึงเกณฑ์ทำบัตรประจำตัวประชาชน คืออายุ 12 ปี
แต่สำหรับบุคคล เลข 6, 7 และ 8 จะมีเพียงทะเบียนประวัติเล่มสีเหลืองเท่านั้นจะไม่มีการออกบัตรประชาชนให้

### ส่วนที่ 2

หมายเลขประจำตัวประชาชน 4 หลัก (XXXX) สำนักทีเบียนที่ออกเลขบัตรประชาชน

* หลักที่ 2-3 : จังหวัด
* หลักที่ 4-5 : อำเภอ/เขต/เทศบาล/พัทยา

### ส่วนที่ 3 และส่วนที่ 4

หมายเลขประจำตัวประชาชน 7 หลัก (XXXXX XX) ลำดับที่ของบุคคลในทะเบียนราษฎร์

* หลักที่ 6-12 :ลำดับที่ของบุคคลในทะเบียนราษฎร์ในแต่ละสำนักทะเบียน

### ส่วนที่ 5

หมายเลขประจำตัวประชาชน 1 หลัก (X) หมายเลขตรวจสอบความถูกต้องของเลขบัตรประชาชน

* หลักที่ 13 : หมายเลขตรวจสอบความถูกต้อง (Check Digit) ของเลขบัตรประชาชน

โดยให้ นำเลข 12 หลัก มาคูณโดยตัวเลขแรกของบัตรให้คูณด้วย 1 และตัวที่ 2 ให้ คูณด้วย 2 จนถึงตัวสุดท้าย จะ คูณ ด้วย 12
และ นำเลขทั้งหมด มา บวกกัน และ mod ด้วย 11

mod 11 แล้ว ถ้าได้น้อยกว่าหรือเท่ากับ 1 ให้ 1-X จะได้ผลของเลขหลักที่ 13 เช่น 1-1 = 0 ตัวสุดท้ายเป็น 0 หรือ 1-0=1 ตัวสุดท้ายเป็น 1 เป็นต้น

ถ้าได้มากกว่า 1 ให้ 11-X จะได้ผลของหลักที่ 13 เช่น 11-5 = 6

## เลขทะเบียนนิติบุคคล 13 หลัก

เลขทะเบียนนิติบุคคล 13 หลัก แบ่งออกเป็น 5 ส่วน

`X XXXX XXX XXXXX X`

### ส่วนที่ 1

หมายเลขประจำตัวนิติบุคคล 1 หลัก (X) ประเภทของนิติบุคคล

- หลักที่ 1 : กำหนดเป็นเลข 0 แสดงว่าเป็นการจดทะเบียนที่อยู่ความรับชอบของกรมพัฒนาธุรกิจการค้า

### ส่วนที่ 2 : หมายเลขประจำตัวนิติบุคคล 2 หลัก (XX) หมายถึง สำนักทะเบียนที่ออกเลขบัตรนิติบุคคล

- หลักที่ 2-3 : เลขจังหวัดที่ตั้งสำนักงานใหญ่ของนิติบุคคล ตามบัญชีแนบท้ายประกาศกรมพัฒนาธุรกิจการค้าจากกฎหมายต้นฉบับ

### ส่วนที่ 3 : หมายเลขประจำตัวนิติบุคคล 1 หลัก (X) หมายถึง ประเภทของนิติบุคคล

* หลักที่ 4 : ประเภทการจดทะเบียน ประกอบด้วย 9 หมายเลข
  - เลข 1 :
  - เลข 2 : ห้างหุ้นส่วนสามัญนิติบุคคล
  - เลข 3 : ห้างหุ้นส่วนจำกัด
  - เลข 4 : หนังสือบริคณห์สนธิบริษัทจำกัด
  - เลข 5 : บริษัทจำกัด
  - เลข 6 : หนังสือบริคณห์สนธิบริษัทมหาชนจำกัด
  - เลข 7 : บริษัทมหาชนจำกัด
  - เลข 8 : หอการค้า
  - เลข 9 : สมาคมการค้า
  - เลข 0 : นิติบุคคลที่ตั้งขึ้นตามกฎหมายต่างประเทศที่ต้องปฏิบัติตามพระราชบัญญัติการประกอบธุรกิจของคนต่างด้าว พ.ศ.2542

### ส่วนที่ 4

หมายเลขประจำตัวนิติบุคคล 3 หลัก (XXX)

* หลักที่ 5-7 : เลข 3 ตัวท้ายของปีที่จดทะเบียน (พ.ศ.)

### ส่วนที่ 5

หมายเลขประจำตัวนิติบุคคล 5 หลัก (XXXXX)

* หลักที่ 8-12 : ลำดับการจดทะเบียนแต่ละประเภท โดยเริ่มนับจากหมายเลข 00001

### ส่วนที่ 6

หมายเลขประจำตัวนิติบุคคล 1 หลัก (X) หมายถึง หมายเลขตรวจสอบความถูกต้องของเลขทะเบียนนิติบุคคล

* หลักที่ 13 : หมายเลขตรวจสอบความถูกต้อง (Check Digit) ของเลขทะเบียนนิติบุคคล
